= Przegląd dostępnych rozwiązań

Na rynku znajduje się obecnie wiele darmowych jak i płatnych programów do
tworzenia prezentacji multimedialnych. Najpopularniejszym z nich jest Microsoft
PowerPoint, który jest rozwiązaniem płatnym, popularne są również Open/Libre
Office Impress i Google Slides, a także Apple Keynote jeżeli chodzi o komputery
typu Mac. Programy te pozwalają na stworzenie zaawansowanych prezentacji
multimedialnych, posiadają kreatory animacji dla obiektów, wsparcie dla
szablonów styli.

== Microsoft PowerPoint

PowerPoint został wypuszczony na rynek przez firmę Forethought Inc. w
1987 na komputery Apple Macintosh po niemal dwóch latach
pracy nad oprogramowaniem.@powerpoint-release  Planowano wypuścić oprogramowanie także na
komputery z systemem Windows w niedalekiej przyszłości.

Program ten jest liderem (dane z 2009 r.), jeżeli chodzi o światowe użycie i to pomimo istnienia
darmowych alternatyw.@powerpoint-dominance Powodem tego jest implementacja wielu przydatnych
funkcji, oraz niejako stanie się standardem w tego typu zastosowaniach. Przy
konwersji z formatu Open/Libre Office lub Google Slides na .pptx często
występują poważne błędy, co zniechęca do użycia darmowych alternatyw, pomimo
tego, że programy te są wzorowane na programie Microsoftu.

Od wersji 2007 interfejs użytkownika w całym pakiecie Office zmienił się dość
mocno w porównaniu do poprzedników, co wywołało mieszane uczucia wśród
użytkowników. W tym przypadku konkurencja w postaci Libre Office pozwoliła na
wybranie nowszej, lub pozostawienie starszej wersji interfejsu. Program ma
świetną obsługę tekstu, można zmieniać atrybuty nawet pojedynczych liter w tym
samym polu tekstowym, co nie jest dostępne we wielu programach z uwagi na
trudność implementacji. W oprogramowaniu znajdziemy też możliwość wstawienia do
slajdu zdjęć, figur, hiperlinków, gifów, a nawet wideo. Jest też zaawansowany
system szablonowy slajdów, którym użytkownik może nadać pewne właściwości, jak
kolor tła, czy umiejscowienie elementów. Program ma także bardzo rozbudowaną
obsługę animacji i przejść pomiędzy slajdami. Animacje są tworzone przez
użytkownika dzięki interfejsowi graficznego, w widoku slajdów, można aktywować
na różne sposoby: automatycznie, czy przez kliknięcie.

Od 2017 roku PowerPoint jest też dostępny jako aplikacja internetowa w
przegladądarce w pakiecie Office365, chociaż posiada pewne ograniczenia
względem wersji desktopowej.

== Open/Libre Office Impress

Program ten narodził się w 1999 kiedy to firma Sun wykupiła firmę Star Division, która stworzyła pakiet oprogramowania biurowego konkurencyjny dla Microsoft Office. Podobno wykupienie firmy miało być tańsze roczne koszty wykupienia Microsoft Office w całym Sun.

W 2002 wypuszczono pakiet w wersji 1.0 a z nim Open Office Impress. Program już na starcie miał wsparcie dla szablonów slajdów, oraz animacji.


== Apple Keynote

Program stworzony przez Apple jako konkurencja dla PowerPoint for Mac z
pierwszym wydaniem w roku 2003 na systemy OS X jako część pakietu iWork. Nie
odniósł sukcesu wśród użytkowników systemu macOS, pomimo bycia dostępnym tylko
na ten system. Obecnie za darmo dla każdego użytkownika systemu Apple, oferuje
także eksport pliku do formatu PowerPoint (pptx).

Interfejs Apple Keynote jest na pewno prostszy, niż ten, który możemy znaleźć w
Microsoft PowerPoint, lecz nie zawsze jest lepszy. Przykładem jest proste
wstawienie zdjęcia do slajdu. Po kliknięciu przycisku Media, to opcja "Photos
or Videos" wydaje się być tą prawidłową, ale po jej kliknięciu wyskoczą nam
zdjęcia i wideo z aplikacji Photos. Aby wybrać zdjęcie, czy wideo z pliku,
musimy wybrać opcję "Choose...". Jest to bardzo nieintuicyjne, przeciętny
użytkownik, najprawdopodobniej zmarnuje sporo czasu, zanim domyśli się jak ma
wstawić zdjęcie do tego programu.

#figure(
  image("pictures/keynote1.png", width: 80%),
  caption: [ Menu wstawiania mediów w Apple Keynote ]
)


== Podsumowanie przeglądu

Projekt aplikacji internetowej powinien przede wszystkim skupiać się na
prostocie użytkowania, ponieważ nie ma szans na konkurowanie z powyższymi
programami pod względem funkcjonalności, które budowały przez długie lata.


